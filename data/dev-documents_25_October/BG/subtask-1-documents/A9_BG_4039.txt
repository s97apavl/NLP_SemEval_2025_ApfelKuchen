Украйна призна, че дарените и самолети Ф-16 ще излитат от бази в други държави (България е една от тях)!

Украйна може да държи някои от изтребителите Ф-16, които ще получи от западните си съюзници, в чуждестранни бази, за да ги предпази от руски удари, заяви днес висш украински военен, цитиран от Асошиейтед прес.
Отдавна се говори, че това са натовските бази в Румъния, България и съседна Молдова. С този ход Украйна може да въвлече и тези държави във войната и да ги направи легитимни цели на Русия, за което Путин предупреди.
Белгия, Дания, Нидерландия и Норвегия се ангажираха да предоставят на Украйна над 60 изтребителя Ф-16, произведени в САЩ, за да помогнат на Киев да отблъсне руските атаки. В момента украински пилоти преминават обучение за управление на бойните самолети преди доставките, които се очаква да започнат по-късно тази година.
Според висш представител на украинските военновъздушни сили „определен брой самолети ще бъдат съхранявани в сигурни въздушни бази извън Украйна, така че да не бъдат обект на нападение тук“.
Руският президент Владимир Путин предупреди, че Москва може да обмисли нанасянето на удари по обекти в страни членки на НАТО, ако те приемат на своя територия военните самолети, използвани в Украйна.
През март той отново предупреди западните съюзници на Украйна да не предоставят военновъздушни бази, откъдето Ф-16 биха могли да извършват полети срещу силите на Кремъл. Тези бази ще се превърнат в „легитимна цел“, каза тогава Путин.