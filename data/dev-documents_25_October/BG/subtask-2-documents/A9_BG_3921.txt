Карин Кнайсъл: Истина е, че Западът имаше план за разделяне на Русия по подобие на Югославия

Бившият външен министър на Австрия Карин Кнайсл потвърди в интервю за ТАСС в рамките на Петербургския международен икономически форум за съществуването на западни планове за разделяне на Русия на части.
Милорад Додик: Западът имаше план да раздели Русия на пет части, в Югославия просто тренираше
"Чух това изявление [на президента на Република Сръбска Милорад Додик за плановете на Запада да раздели Руската федерация на пет части]. Не знам дали става въпрос за пет части или не, но си спомням, че имаше дебат. Не съм виждала документите, но съм чувала изявления на хора, които работят в Атлантическия съвет, който е много известен мозъчен тръст в САЩ", каза тя. "Бях в социалните медии за известно време и си спомням, че много преди 2022 г. се правеха изявления, че би било смислено, ако има някаква балканизация на Русия - разпадане, дезинтеграция", отбеляза Кнайсл.
Запитана дали според нея Западът има подобни планове и към днешна дата, тя отговори: "Да".
Според бившия австрийски външен министър "някои хора в Атлантическия съвет, и то не само американци, но и британски, дори германски и австрийски учени, са казвали, че Русия може да бъде разделена така, както беше разделена Югославия". "Аз обобщавам това в моята книга "Реквием за Европа" и съм го обсъждала и в предишни публикации", заключава Кнайсл.
Преди дни президентът на Република Сръбска Милорад Додик заяви в интервю за ТАСС, че планът за разделяне на Русия на пет части е измислен от Запада, а руският президент Владимир Путин разбира тенденциите и застава начело на борбата за националните интереси на страната си.
