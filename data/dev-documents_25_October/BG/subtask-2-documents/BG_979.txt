Как борбата с глобалното затопляне се превърна в религия

Климатичните проблеми бъркат в джоба на всеки
Човешката дейност убива Земята, убедени са природозащитници
От първия момент на съществуване на Земята нейният климат постоянно се променя. Той е повлиян от Слънцето, геоложки фактори, процеси в околната среда и дори от странни явления като комети, астероиди и др. Напоследък обаче, до голяма степен поради индустриалната революция, влиянието на човешката дейност върху климата получава все по-голямо внимание. До толкова човечеството е „обсебено“ от този проблем, че той се изражда се в нещо подобно на религия.
Служби и тайнства
Повечето религиозни организации провеждат различни ритуални дейности с цел да предадат Божията благодат на Неговите последователи и да насърчават психологическото здраве на енориашите. Изповедта облекчава вината, свързана с неправомерни действия, а погребалният ритуал помага на човек да се справи със скръбта от загубата.
Напоследък някои хора започват да насърчават или директно да участват в ритуали, свързани с изменението на климата по същата причина. През 2014 г. министър-председателят и министърът на околната среда на Исландия, в присъствието на 100 души, поставят паметна плоча в знак на скръб за смъртта на 700-годишен ледник, а „мъртвецът“ дори има смъртен акт.
Но погребенията не са единственият ритуал в култа към изменението на климата. NBC News наскоро стартира проект Climate Confession, където хората могат да изповядат греховете си срещу майката природа. Уебсайтът на мрежата гласи: „Дори тези, които наистина се интересуват от бъдещето на планетата, могат да се подхлъзнат от време на време. Кажете ни какви са вашите грехове срещу климата? Изхвърляте ли половината си обяд? Печете пържоли всяка седмица? Споделете своите прегрешения."
Новите проповедници
Нито една вяра не може без ентусиазирани проповедници или поддръжници и борбата срещу изменението на климата не се различава от религията в този смисъл. Вземете например Ал Гор, цялата плеяда от знаменитости и къде без Грета Тунберг, която е нещо като Света Жана д'Арк за движението за климата. Нейните речи показват изключителна ревност: „Хората страдат. Хората умират и умиращите екосистеми се сриват. Ние сме в началото на масово изчезване и въпреки това всичко, за което говорите, са пари и приказки за вечен икономически растеж. Как смеете!? Откраднахте мечтите и детството ми!“
Десятъкът е вид данък, обикновено доброволен, когато вярващите дават част от доходите си на църквата. Правителствата често налагат нови налози с необичайна лекота и е неизбежно изменението на климата да не доведе до появата на цял нов клас принудителни десятъци. Въглеродните налози се въвеждат по целия свят в името на борбата с изменението на климата. В Канада въглеродният данък добавя около 12 цента към цената на всеки литър бензин, увеличава цената на въглищата със 100%, а на природния газ със 75%.
Мъченичество
Мъченичеството е страдание и смърт в името на вярата. Страниците на историята са опръскани с кръвта на хора, загинали за своите вярвания. Борбата с изменението на климата върви по същия път. През октомври 2016 г. активистът Марк Баумър започва да ходи бос, за да привлече вниманието към заплахата от недостиг на вода. На следващата година, по време на поредния си протестен митинг, той е ударен от джип и умира. Свети Петър умря в името на Бог... Марк Баумер умря в името на климата. И двамата са смятани за мъченици, всеки за своята кауза.
Подобно на свещеници, епископи и теолози, които четат Свещеното писание и обясняват значението му на миряните, Междуправителственият панел на ООН по изменението на климата провежда изследвания на глобалното затопляне и след това тълкува резултатите за световната общност. А правителствата вземат под внимание данните и водят своите екологични политики, включително данъчни, въз основа на тях.
Свещена утвар
Свещените прибори са предмети, създадени от човека, за да напомнят на вярващия за предимствата на благочестивия и богобоязлив начин на живот. В католическата религия това са броеници, разпятия, икони…
За онези, които активно се борят с глобалното затопляне, свещените прибори включват пазарски чанти и чаши за кафе за многократна употреба, метални или хартиени сламки и разнообразие от други рециклируеми и непластмасови предмети.
Всички обичаме празниците, много от тях имат религиозен произход: Коледа, Великден и т.н. В настоящата ера на борба с глобалното затопляне вече си имаме нов - денят на Земята, 22 април, е отбелязан за първи път през 1970 г.
Есхатологията е теологичната теория за края на света. От незапомнени времена хората предричат края на цивилизацията и всеки път предсказанията не се сбъдват, поне до сега. Свидетелите на Йехова дори предричат точната дата. Когато отново нищо не се случва, те сменят датата, а след това променят подхода си и сега просто се ограничават с твърдения, че краят на света е близо.
Движението за изменение на климата също не е без апокалиптични пророчества. Ето два цитата от съвременни американски политици: „Светът ще се срине след 12 години, ако не решим проблема с изменението на климата”; „Учените са единодушни - остават ни не повече от 12 години, за да предприемем решителни действия в тази посока.” През 2006 г. филмът на Ал Гор „Неудобната истина“ предупреждава човечеството, че ако не бъдат положени всички усилия за спасяването на света от изменението на климата през следващите 10 години, всичко ще свърши.