Guardian: Ядрената опасност е опит за сплашване, но и тревожен сигнал

На фона на все по-често звучащите предупреждения за нарастваща ядрена заплаха, експерти предупреждават, че е невъзможно да се оценят рисковете от използването на ядрени оръжия със 100%-ова сигурност, пише наблюдателят на Guardian Раджан Менон. В тази връзка редица експерти свързват изявленията на Русия или западните страни за ядрена заплаха само с опит за сплашване, докато други ги считат за много тревожни.
Както отбелязва наблюдателят на Guardian Раджан Менон, редица европейски страни, включително Великобритания, Франция и Германия, както и Съединените щати, промениха курса си, позволявайки на Украйна да използва оръжията им, за да нанася удари по цели в Русия.
Тези промени в политиката на Запада, както и плановете на френския президент Еманюел Макрон да изпрати френски войски, които да обучават украински войници и може би дори да участват в бойни действия, засилиха опасенията, че Русия може да прибегне до ядрени оръжия като ответна стъпка.
Впрочем, както предупреждава Менон, нито един лидер или експерт не може точно да оцени рисковете от използването на ядрени оръжия, тъй като няма нито надеждна процедура за извършване на оценките, нито някакви убедителни доказателства, на които те да се базират.
В тази връзка редица експерти свързват изявленията на Русия или западните страни за ядрената заплаха само с опит за сплашване, докато други ги считат за много тревожни.
