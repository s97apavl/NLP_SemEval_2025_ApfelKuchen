Антонов съобщи за заплахи срещу руското посолство в САЩ

Руското посолство в САЩ всеки ден получава заплашителни съобщения, съобщи ръководителят на руската дипломатическа мисия във Вашингтон Анатолий Антонов.
Мога да потвърдя, че почти ежедневно се получават съобщения със заплахи например срещу руското посолство. И не само на ръководството, но и на обикновените дипломати“, се казва в коментара на Анатолий Антонов, публикуван в Telegram канала на руското посолство в САЩ.
Дипломатът посочи, че „русофобската политика“ на американското правителство само допринася за разрастването на екстремистките тенденции и обърна внимание на факта, че в редица щати се събират групи от имигранти от Украйна и преселници от Русия, които симпатизират на Киев. .
„Някой отглежда, култивира и влива в младите хора отровна пропаганда. Подготвя ги за разгръщане на бойното поле в Източна Европа, а може би и за други гангстерски изцепки. За това се харчат много пари. И едва ли организирането на такива екстремистки клетки остава незабелязано от правоохранителоните органи. Нищо обаче не се прави, въпреки очевидните рискове“, добави той.
Според Антонов терористичната активност в света продължава да расте.
„Това ужасно явление трови живота на гражданите в различни страни и Съединените щати не са изключение“, заключи дипломатът.
Припомняме, че по-рано бившият съветник на министъра на отбраната в администрацията на бившия президент на САЩ Доналд Тръмп, полковникът в оставка Дъглас Макгрегър, заяви, че през последните двадесет години агресивната външна политика вреди на самите Съединени щати.