АДЪТ СЛИЗА НА ЗЕМЯТА: Очакват екстремни жеги през лятото!

По време на Олимпийските игри в Париж, които трябва да се проведат от 26 юли до 11 август тази година, има висок риск от катастрофални горещини. За подобен сценарий предупредиха учени от Лабораторията по климатични науки и околна среда във Франция. Те споделиха заключенията си в статия, публикувана в списанието Climate and Atmocultural Science.
В публикацията изследователите анализират вероятността от двуседмична гореща вълна, която да надмине рекордната гореща вълна в Париж през 2003 година. Учените посочват, че пикът на сезонния температурен цикъл във френската столица ще се състои едновременно с Олимпийските игри. Това може да бъде придружено от силна гореща вълна, която ще има сериозно въздействие върху околната среда и може да се отрази негативно на човешкото здраве.
Предвид продължаващото глобално затопляне и текущите сценарии за изменение на климата, моделът, използван от учените, показа, че температурният рекорд от 2003 г. може да бъде надвишен с повече от 4°C до 2050 г. Съответно вероятността от рекордна гореща вълна по време на Олимпиадата в Париж, която ще надхвърли всичко, наблюдавано досега, е един шанс на сто, което според френски учени може да се нарече сравнително висока вероятност.