Шокиращо от Бил Гейтс: До 2 години ще ви храня с вкусни хими...

Шокиращо от Бил Гейтс: До 2 години ще ви храня с вкусни химически масла
Ще забравим за млякото и маслото
Милиардерът Бил Гейтс, който е един от най-големите апологети за спасяването на света от т. нар. климатични промени, се похвали в своя блог „Гейтсноутс“, че екип от специалисти, наети от него, е успял да изнамери химически заместител на маслото от мляко и на животинските мазнини като цяло. Новото изкуствено масло е толкова богато на вкус, че никой не би могъл да разпознае, че то не е направено от истинско мляко, а получените по лабораторен път мазнини, притежават всички онези сочност и топимост в устата, характерни за животинските, обяви г-н Гейтс.
Опити да се получат изкуствени заместители на традиционните масла и мазнини, получени от животински продукти, са правени и преди. Резултатът от тях обаче е виден по витрините на всички хранителни магазини, включително и в България. Цената им е изключително висока, те са не просто безвкусни, често дори са неприятни за ядене.
Поради огромния административен натиск от Брюксел и десетките непеота, финансирани по линия на Давос, съпроводен и с възможности да се получава изгодно финансиране, големите хранителни вериги започнаха да отделят все повече пространства за растителни млека и храни, измествайки от интериора обичайните.
Част от известните български млекопроизводители също се насочиха към производството им в промишлени количества. Но това са продуктите, които се застояват най-дълго. Цените им са нетърпими. Никой не ги купува, освен известен брой инфлуенсъри, вегетарианци, вегани и най-пламенните последователи на либерал-глобализма, пише "Флагман".
„Нашият план да намерим са нови начини за получаване на същите мастни молекули, намиращи се в животинските продукти, но без емисиите отделяни парникови газове и без животните да страдат. Целта ни е те да са достъпни за всеки“, обяснява милиардерът.
Сега обаче Бил Гейтс разкрива, че неговата фирма „Сейвър“ е успяла да постигне по химически път съставки, неразличими от животинските. „Специалистите от фирмата тръгнаха от факта, че всички мазнини се получават от различни вериги от въглеродни и водородни атоми. След това се заеха да направят същите въглеродни и водородни вериги, но без да включват животни или растения. В крайна сметка те разработиха процес, който включва вземане на въглероден диоксид от въздуха и водород от водата, нагряването им, окисляването им, за да се предизвика отделянето на мастни киселини и след това да се получи мазнина. Резултатът е истински мастни молекули като тези, които получаваме от мляко, сирене, телешко и растителни масла. Процесът не отделя никакви парникови газове, не използва земеделска земя, а ползва по-малко от една хилядна от водата, отколкото традиционното земеделие. И най-важното е, че има наистина добър вкус, като истински, въпреки, че е получен по химически път“, обяснява филантропът.
Следващата цел е производственият процес е да се изнамери механизъм, според който производствените разходи да бъдат такива, че крайната цена в магазина да е равна или по-ниска от тази на животинските мазнини, за да се накарат хората да купуват само химическите. Гейтс изчислява, че това ще се постигне в рамките на следващите две-три години. Той публикува и видео, на което главната техноложка на „Сейвър“ Катлийн Александър демонстрира новите масла и мазнини, а Бил Гейтс оценява техните вкусови качества. Заключението му е, че са адски вкусни.
В последните години Гейтс работи по няколко направления за спасяване на планетата. Той инвестира във фирми като „Сейвър“, на които възлага да изнамират химически заместители на всички традиционни видове меса, за да се пристъпи към поетапно ограничаване на животновъдството, което либерал-глобалистите сочат като основен източник на парникови газове. Изкупува огромни площи обработваема земя, за да се отглежда върху нея насаждения, които не допринасят за „глобалното затопляне“.
В същото време Бил Гейтс насочва милиардите си и към заводи (основно в Индия), в които ще се произвеждат масово ваксини срещу бъдещи световни пандемии. Не на последно място той е създал и фирми, които да разработват специален слънчев щит – вещество, подобно на облак, което ще може да бъде изпускано в атмосферата и ще прикрива Земята от слънчевите лъчи.
