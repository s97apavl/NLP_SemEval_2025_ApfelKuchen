War News: दुनिया जंग के ढेर पर बैठी है. एक दर्जन से ज्यादा देशों में तनाव है. धरती के इंच इंच का हाल बताने वाले ग्लोब में कहां पर किस देश में क्या चल रहा है, आइए जानते हैं.
Trending Photos
Russia Ukaine war: रूस यूक्रेन युद्ध टॉप गियर में है. इजरायल और हमास (Israel hamas war) की जंग भी जारी है. लेबनान और इजरायल (Lebanon Israel war) में जंग छिड़ी है. वहीं ईरान और इजरायल में भी खूनी टशल चल रही है. नाटो की फौजें रूस को चुनौती दे रही हैं. उत्तर कोरिया का तानाशाह, अमेरिका और दक्षिण कोरिया को आंख दिखा रहा है. इराक, यमन और सीरिया में भी तनाव है. कुल मिलाकर दुनिया बारूद के ढेर पर बैठी है. कभी इस लड़ाई में इजरायल लीड लेता दिखता है. तो कभी दूसरा वर्चस्व की जंग में जीतने के लिए तोपखाने और आर्टिलरी का इस्तेमाल कर रहा है. तमाम तनाव के बीच जल्द ही आतंकी संगठन हमास का नया चीफ चुना जा सकता है. जिस रफ्तार से इजरायल की खुफिया एजेंसी हमास को निपटा रही है. उससे लग रहा है कि इजरायल, मिडिल ईस्ट का नया बादशाह बन सकता है.
ये भी पढ़ें- भारत की 'तरंग शक्ति' से लगेगा चीन को करंट, पाकिस्तान के सीने में लोट जाएंगे सांप; कहीं निकल न जाए दम
मिडिल ईस्ट में भीषण जंग चल रही है. लेबनान से इज़रायल पर बड़ा हमला हुआ है. हिजबुल्लाह ने अपने कमांडर की मौत का बदला लेने के लिए इज़रायल पर बीती रात हमला किया. लेबनान से उत्तरी इज़रायल पर बरसाए गए. हालांकि इज़रायल का कहना है कि कई रॉकेट इज़रायल में घुसने से पहले ही मार दिए गए. दूसरी ओर हिज़बुल्लाह का दावा है कि उसने 12 से ज्यादा रॉकेट से इज़रायल पर हमला किया. हिज़बुल्लाह प्रमुख पहले ही इज़रायल को चेतावनी दे चुके हैं कि उसको भारी कीमत चुकानी पड़ेगी. वहीं इज़रायल ने भी साफ किया है कि किसी भी हमले का जवाब बड़े तौर पर दिया जाएगा. इसके बाद लेबनान और इज़रायल में बड़ी जंग छिड़ने के आसार हैं.
ये भी पढ़ें- दोबारा राष्ट्रपति बने ट्रंप तो चीन-जर्मनी को दबा देंगे? इन देशों की भी आएगी शामत
रूस अब यूक्रेन पर पहले से तेज प्रहार कर रहा है. नॉर्थ कोरिया में बाढ़ के हालात हैं ऐसे में फिलहाल वहां का सनकी तानाशाह चुप है, लेकिन हालात संभलते ही वो क्या फैसला लेगा इस पर सबकी निगाहें टिकी हुई हैं.