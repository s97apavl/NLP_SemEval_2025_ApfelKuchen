प्रधानमंत्री नरेन्द्र मोदी ने ऑस्ट्रिया की राजधानी विएना से स्पष्ट कर दिया है कि यूक्रेन-रूस संघर्ष का समाधान युद्धभूमि से नहीं निकलने वाला है। उन्होंने दोहराया है कि यह दौर युद्ध का नहीं है। उन्होंने ऑस्ट्रिया के चांसलर कार्ल नेहमर के साथ प्रेस बयान में यह बातें की हैं।
पीएम मोदी ने कहा, “मैंने और चांसलर नेहमर ने विश्व में चल रहे विवादों, रूस-यूक्रेन और पश्चिमी एशिया की स्थिति पर विस्तार से चर्चा की है। मैंने पहले भी कहा है कि यह युद्ध का समय नहीं है। समस्याओं का समाधान रणभूमि में नहीं हो सकता है। कहीं भी मासूम लोगों की जान की हानि स्वीकार्य नहीं है।”
#WATCH | Vienna: PM Modi says, " …I have told earlier also, this is not the time for war, we won't be able to find solution to problems in the Warfield. Wherever it is, killing of innocent people is unacceptable. India and Austria emphasize dialogue and diplomacy, and for that,… pic.twitter.com/GwrGL1E9PN
— ANI (@ANI) July 10, 2024
पीएम मोदी ने कहा ऑस्ट्रिया और भारत शांति की बहाली चाहते हैं और इसके लिए हर प्रकार का सहयोग देने के लिए तैयार हैं। पीएम मोदी ने इस दौरान ख़ुशी जताई कि उनके तीसरे कार्यकाल में उन्हें ऑस्ट्रिया जाने का अवसर मिला। उन्होंने बताया कि 41 वर्षो के बाद कोई भारतीय प्रधानमंत्री ऑस्ट्रिया पहुँची है।
उन्होंने इस दौरान बताया कि भारत और ऑस्ट्रिया के बीच सम्बन्धों के 75 वर्ष पूरे हो गए हैं। पीएम मोदी ने इस दौरान कहा कि भारत और ऑस्ट्रिया न्याय और लोकतंत्र में विश्वास में रखते हैं और दोनों देश समान हित रखते हैं। पीएम मोदी ने यह भी ऐलान किया है कि अब ऑस्ट्रिया और भारत के रिश्तों को रणनीतिक साझेदारी में बदला दिया जाएगा।
दोनों देश अब इन्फ्रास्ट्रक्चर, अक्षय ऊर्जा और आर्टिफिशियल इंटेलिजेंस जैसे क्षेत्रो में मिलकर काम करेंगे। पीएम मोदी ने ऑस्ट्रिया को इंटरनेशनल सोलर अलायन्स में शामिल होने का न्योता भी दिया है। पीएम मोदी ने यहाँ से संयुक्त राष्ट्र में सुधारों की माँग भी की है।
पीएम मोदी के साथ मौजूद ऑस्ट्रिया के चांसलर नेहमर ने भी इस दौरान भारत के वर्तमान में विश्व में रोल को महत्वपूर्ण बताया है। उन्होंने कहा कि पीएम मोदी रूस से होकर उनके देश पहुँचे हैं ऐसे में वह स्वयं उनसे रूस की स्थिति के विषय में जानना चाहते थे। उन्होंने कहा है कि भारत का ऑस्ट्रिया का रोल शान्ति के मामले में काफी महत्वपूर्ण है।
चांसलर नेहमर ने इस दौरान ऑस्ट्रिया और भारत के बीच आर्थिक सहयोग को लेकर भी बात की। उन्होंने बताया कि दोनों देशों के बीच वर्तमान में लगभग ₹20,000 करोड़ का व्यापार हो रहा है और ऑस्ट्रिया की 150 से अधिक कम्पनियाँ भारत में व्यापार कर रही हैं। उन्होंने भारत में तेजी से बने इंफ्रास्ट्रक्चर की तारीफ़ भी की।
#WATCH | Vienna: Austrian Chancellor Karl Nehammer says, "…Currently the world economy finds itself in a challenging situation. Against this background, it is particularly important for Austria – a strongly export oriented country to find new forms of economic cooperation.… pic.twitter.com/7DVZICj8Mu
— ANI (@ANI) July 10, 2024
गौरतलब है कि पीएम मोदी तीन दिवसीय विदेश (8-10 जुलाई) दौरे पर हैं। वह रूस में विदेश यात्रा पूरी करने के बाद मंगलवार को ऑस्ट्रिया पहुँचे थे। यहाँ ऑस्ट्रिया के विदेश मंत्री ने उनके एयरपोर्ट पर स्वागत किया था। पीएम मोदी ऑस्ट्रिया के चांसलर कार्ल नेहमार के साथ आधिकारिक बैठक में शामिल हुए हैं।
इससे पहले अमेरिका ने पीएम मोदी के रूस दौरे को लेकर कहा था कि भारत अपनी पुरानी दोस्ती के बल पर रूस-यूक्रेन संघर्ष रोक सकता है।