- Hindi News
- International
- PM Modi LIVE | Narendra Modi Russia Visit Update Vladimir Putin
पुतिन और मोदी 2 साल बाद मिले, प्राइवेट डिनर किया:पीएम बोले- मुझे बुलाया, आपका धन्यवाद; रूसी राष्ट्रपति ने कहा-आपको देखकर खुशी हुई
- कॉपी लिंक
PM मोदी 5 साल बाद रूस के 2 दिन के दौरे पर हैं। यहां राष्ट्रपति पुतिन ने उनके लिए प्राइवेट डिनर रखा। इस दौरान दोनों नेताओं के बीच अनौपचारिक बातचीत हुई।
पुतिन ने कहा, 'आपका हार्दिक स्वागत है। आपको देखकर बहुत खुशी हो रही है। हमारे बीच औपचारिक बातचीत कल होने वाली है। आज अनौपचारिक रूप से हम घर के वातावरण में उन्हीं मामलों पर बातचीत कर सकते हैं।'
मोदी ने कहा, 'आपने मुझे अपने घर पर बुलाया। आज की शाम हम साथ में गप्प मारे, इसलिए आपने ये तय किया। अपने घर पर बुलाने के लिए मैं आपका बहुत-बहुत आभार व्यक्त करता हूं।'
पुतिन, PM मोदी को अपने गोल्फ कार्ट में बिठाया। इस दौरान पुतिन खुद ड्राइव करते दिखे। इसके बाद वे उन्हें अपने अस्तबल ले गए। देखिए पुतिन-मोदी की मुलाकात से जुड़ी तस्वीरें।
पीएम मोदी को गार्ड ऑफ ऑनर दिया
मोदी आज शाम 5 बजे मॉस्को में वनुकोवो-2 इंटरनेशनल एयरपोर्ट पहुंचे, जहां उनका स्वागत गार्ड ऑफ ऑनर के साथ किया गया। इस दौरान रूसी सेना ने भारतीय राष्ट्रगान की धुन बजाई। इसके बाद PM मोदी कार्लटन होटल पहुंचे जहां पर भारतीय समुदाय के लोगों ने उनका स्वागत किया।
मोदी मंगलवार को 22वें भारत-रूस वार्षिक सम्मेलन में हिस्सा लेंगे। वे यूक्रेन जंग के बाद पहली बार रूस का दौरा कर रहे हैं। इससे पहले वे 2019 में रूस गए थे। तब वे 20वें भारत-रूस वार्षिक शिखर सम्मेलन में हिस्सा लेने व्लादिवोस्तोक गए थे। हालांकि तब वे मॉस्को नहीं गए थे। मोदी 9 साल बाद मॉस्को पहुंचे हैं।
मोदी और व्लादिमिर पुतिन की आखिरी मुलाकात 2022 में उज्बेकिस्तान की राजधानी समरकंद में SCO समिट के दौरान हुई थी। पुतिन 2023 में भारत में हुए जी-20 सम्मेलन के लिए नहीं आए थे।
अपडेट्स
- कॉपी लिंक
राष्ट्रपति पुतिन ने मोदी को तीसरे कार्यकाल के लिए बधाई दी। पुतिन ने कहा- मैं आपको फिर से प्रधानमंत्री चुने जाने पर बधाई देना चाहता हूं। यह आपके कई वर्षों के काम का परिणाम है। आप बहुत ऊर्जावान व्यक्ति हैं, आप जानते हैं कि भारत और वहां के लोगों को लाभ पहुंचाने के लिए कैसे काम किया जाए। इसका परिणाम भी दिखा है। आज भारत दुनिया की तीसरी सबसे बड़ी अर्थव्यवस्था है।
- कॉपी लिंक
PM मोदी को पुतिन अपने अस्तबल भी लेकर गए।
- कॉपी लिंक
PM मोदी ने पुतिन के साथ अपनी मुलाकात की तस्वीरें एक्स पर साझा की हैं। इसके साथ ही उन्होंने लिखा- आज शाम नोवो-ओगारियोवो में मेरी मेजबानी के लिए राष्ट्रपति पुतिन का आभार। कल भी हमारी बातचीत का इंतजार है, जो निश्चित रूप से भारत और रूस के बीच दोस्ती के बंधन को और मजबूत करने में काफी मददगार साबित होगी।
- कॉपी लिंक
रूसी राष्ट्रपति पुतिन ने पीएम मोदी के लिए खुद गोल्फ कार्ट ड्राइव की। इस दौरान दोनों पार्क में टहलते हुए भी दिखे।
- कॉपी लिंक
- कॉपी लिंक
मोदी ने कहा, 'आपने मुझे अपने घर पर बुलाया। आज की शाम हम साथ में गप्प मारे, इसलिए आपने ये तय किया। अपने घर पर बुलाने के लिए मैं आपका बहुत-बहुत आभार व्यक्त करता हूं।'
- कॉपी लिंक
पुतिन ने कहा, 'प्रिय मित्र, आपका हार्दिक स्वागत है। आपको देखकर बहुत खुशी हो रही है। हमारे बीच औपचारिक बातचीत कल होने वाली है। आज अनौपचारिक रूप से हम घर के वातावरण में उन्हीं मामलों पर बातचीत कर सकते हैं।'
- कॉपी लिंक
PM मोदी और राष्ट्रपति पुतिन की प्राइवेट डिनर पर मुलाकात हुई।
- कॉपी लिंक
न्यूज एजेंसी ANI ने सरकारी सूत्रों के हवाले से कहा कि भारत का रुख यह है कि रूस-यूक्रेन समस्या का हल सिर्फ सैन्य तरीकों से हासिल नहीं किया जा सकता है। इसमें कहा गया है कि दोनों पक्षों के बीच बातचीत और डिप्लोमेसी की मदद से समाधान निकल सकता है।
- कॉपी लिंक
PM मोदी कार्लटन होटल से निकल गए हैं। वे कुछ ही देर में रूसी राष्ट्रपति के साथ प्राइवेट डिनर करेंगे।
- कॉपी लिंक
रूसी राजधानी मॉस्को के महत्वपूर्ण स्थलों में से एक ओस्तांकिनो टॉवर भारत और रूस के झंडों के रंगों की रोशनी से जगमगा उठा।
- कॉपी लिंक
यूक्रेन के राष्ट्रपति वोलोदोमीर जेलेंस्की ने इस घटना की निंदा की है। उन्होंने कहा कि रूस ने कीव और स्लोवियास्क समेत कई शहरों में करीब 40 मिसाइल हमले किए हैं। इसमें रिहाइसी इमारत, बच्चों के हॉस्पीटल को नुकसान पहुंचा है।
- कॉपी लिंक
PM मोदी के मॉस्को दौरे के बीच रूस ने यूक्रेन के कई इलाकों पर हमला किया है। इसमें बच्चों का एक अस्पताल भी शामिल है। BBC के मुताबिक रूसी हमले में कम से कम 31 लोगों की मौत हो गई है। इसके अलावा 150 से अधिक लोग घायल हुए हैं। कीव में 17 लोगों की मौत हो गई है। इनमें 2 बच्चे भी शामिल हैं जिनकी अस्पातल में मौत हो गई है।
इसके अलावा नीप्रोपेत्रोवस्क में 11 लोगों की मौत और पूर्वी यूक्रेन के पोकरोवस्क में 3 लोग मारे गए हैं।
- कॉपी लिंक
विदेश मंत्रालय के प्रवक्ता रणधीर जायसवाल ने सोशल मीडिया पर पोस्ट किया, "प्रधानमंत्री मोदी दोनों देशों के बीच विशेष साझेदारी को आगे बढ़ाने के लिए राष्ट्रपति व्लादिमीर पुतिन के साथ बातचीत करने के लिए तैयार हैं। वह रूस में भारतीय समुदाय के साथ भी बातचीत करेंगे।"
- कॉपी लिंक
PM मोदी ने X पर पोस्ट किया है- ‘मॉस्को पहुंच चुका हूं। उम्मीद है कि दोनों देशों के बीच रणनीतिक साझेदारी और भी अधिक मजबूत होगी। रूस-भारत के बीच मजबूत संबंधों से दोनों देशों की जनता का फायदा मिलेगा।’
- कॉपी लिंक
प्रधानमंत्री मोदी मॉस्को में होटल कार्लटन पहुंचे। यहां पर भारतीय समुदाय के लोग तिरंगा लेकर उनके स्वागत में खड़े थे। PM ने हाथ हिलाकर उन का अभिवादन स्वीकार किया।
- कॉपी लिंक
- कॉपी लिंक
- कॉपी लिंक
मोदी का रूस दौरा उस वक्त हो रहा है जब अमेरिका में NATO समिट शुरू होने जा रहा है। विदेश मंत्रालय को बयान जारी कर सफाई देनी पड़ी कि मोदी के रूस दौरे का नाटो समिट से कोई मतलब नहीं है। दरअसल, यूक्रेन जंग शुरू होने के बाद से रूस यूरोप में अलग-थलग पड़ गया। इस बीच उसे चीन और भारत का साथ मिला है।
हालांकि, भारत रूस के मामले में अपना स्टैंड न्यूट्रल रखना चाहता है। इसके बावजूद पूरी दुनिया, खासकर पश्चिमी देशों की मोदी के रूस दौरे पर नजर रहेगी। मोदी आज दोपहर बाद रूस पहुंचेंगे। आज रूस के राष्ट्रपति के साथ उनका प्राइवेट डिनर होगा।
- कॉपी लिंक
पीएम मोदी से मिलने के लिए कई भारतीय प्रवासी उस होटल के बाहर खड़े हैं, जहां पीएम मॉस्को यात्रा के दौरान ठहरेंगे।
- कॉपी लिंक
भारत और रूस के बीच यूक्रेन जंग के बाद व्यापार तेजी से बढ़ा है। इसमें बड़ा हिस्सा भारत के तरफ से खरीदे जा रहे कच्चे तेल का है। वित्तीय वर्ष 2023-24 में भारत ने 45.4 लाख करोड़ का कच्चा तेल खरीदा था।
वित्तीय वर्ष 2023-24 में दोनों देशों के बीच 54 लाख करोड़ रुपए का व्यापार हुआ था। इसमें भारत ने रूस को सिर्फ 3.3 लाख करोड़ का निर्यात किया था। भारत के विदेश सचिव विनय मोहन क्वात्रा ने शुक्रवार को यात्रा से ठीक पहले बताया था कि दोनों नेता व्यापार में असमानता के मुद्दे पर बातचीत करेंगे।
- कॉपी लिंक
भारत और रूस के बीच व्यापार को बढ़ाने और उसमें लगने वाली लागत को कम करने के लिए नए ट्रेड रूट पर भी बातचीत हो सकती है। हाल ही में भारत ने ईरान के चाबहार पोर्ट को 10 साल के लिए लीज पर लिया है।
ऐसे में भारत इस पोर्ट के जरिए सेंट्रेल एशिया से होते हुए रूस के साथ नए ट्रेड रूट शुरू करने को लेकर बातचीत कर सकता है। भारत इस पोर्ट की मदद से ईरान, अफगानिस्तान, आर्मेनिया, अजरबैजान, रूस, मध्य एशिया और यूरोप के साथ सीधे व्यापार कर सकता है।
- कॉपी लिंक
भारत ने 2018 में रूस से एस-400 एयर डिफेंस सिस्टम खरीदने के लिए डील की थी। इस डील के तहत अगले 5 सालों में भारत को ये सभी एयर डिफेंस सिस्टम मिलने थे। हालांकि, अभी तक रूस ने सिर्फ 3 ही एयर डिफेंस सिस्टम भारत को दिए है। अभी भी 2 एस-400 भारत को मिलना बाकी हैं।
इसके पीछे की एक बड़ी वजह यूक्रेन जंग को माना जा रहा है, जिसके चलते एयर डिफेंस सिस्टम की डिलीवरी में देरी हो रही है। ऐसे में प्रधानमंत्री मोदी इस मुद्दे पर रूसी राष्ट्रपति व्लादिमिर पुतिन के साथ बातचीत कर सकते हैं।
- कॉपी लिंक
रूस की सरकारी डिफेंस कंपनी रोस्टेक ने पिछले हफ्ते गुरुवार को बताया कि उसने भारत में मैंगो मिसाइल की मैन्युफैक्चरिंग के लिए काम शुरू कर दिया है। इस डील के फाइनल होने के बाद भारत की सैन्य ताकत में इजाफा होगा।
दरअसल मैंगो मिसाइल एक तरह के शेल्स यानी गोले होते हैं, जिन्हें टैंक की मदद से फायर किया जाता है। रोस्टेक ने बताया कि वो भारत में बारूद के उत्पादन को लेकर भी प्लान बना रही है।
125 मिमी कैलिबर की टैंक गन से फायर होने वाले ये शेल्स या गोले कवच से लैस टैंकों और आर्मर्ड वाहनों को फाड़कर अंदर घुसने में सक्षम हैं। ये गोले टैंकों की मजबूत बाहरी संरचना को भेद सकते हैं, उनमें प्रवेश कर सकते हैं और फिर फट सकते हैं।
आसान भाषा में कहें तो जब इसे टैंक से फायर किया जाता है तो ये सबसे पहले टारगेट को फाड़कर अंदर घुसता है और उसके बाद ब्लास्ट हो जाता है। ये शेल्स 2000 मीटर की दूरी तक 60 डिग्री के कोण से 230 मिमी के स्टील को भेद सकता है। इसके अलावा सीधे यानी 0 डिग्री पर फायर करने पर ये 520 मिमी के स्टील को फाड़ सकता है।
रूस ने यूक्रेन पर 24 घंटे में 55 एयरस्ट्राइक की: 11 की मौत, 43 से ज्यादा लोग घायल; 70 ग्लाइड बम दागे
इजराइल की गाजा के स्कूल पर एयरस्ट्राइक, 16 की मौत: 75 से ज्यादा घायल, सेना ने कहा- स्कूल आतंकवादियों का अड्डा
फ्रांस संसदीय चुनाव, अंतिम चरण की वोटिंग शुरू: पहले चरण में कट्टरपंथी पार्टी आगे; राष्ट्रपति इमैनुएल मैक्रों बोले- हारा तो भी राष्ट्रपति पद नहीं छोडूंगा
पूर्व PM इमरान बोले- पाकिस्तान में दोबारा चुनाव हो: कहा- देश को बचाने के लिए ये जरूरी; भूख हड़ताल की धमकी दी