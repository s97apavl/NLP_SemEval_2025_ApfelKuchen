Учените: На нова планета сме, ако градусите не паднат до края на 2024-а

Изминалият март бе най-топлият в света, като би всички рекорди
Промените в климата може да ни превърне почти в нова планета и територия, ако температурите не паднат до края на годината. За това предупреди топ учен пред Би Би Си.
Повод за думите му е горещият март, който би световния рекорд с юлски температури.
Това подхрани опасенията сред експертите, че светът може да навлезе в нова фаза на още по-бързо изменение на климата.
“До края на лятото, ако все още наблюдаваме рекордни температури в Северния Атлантик или другаде, тогава наистина сме се преместили в неизследвана територия”, обяви Гавин Шмид, директор на Института за космически изследвания “Годард” на НАСА.
Това е 10-ият пореден месечен рекорд във фаза на затопляне, който разби всички предишни. През последните 12 месеца средните глобални температури са били с 1,58°C над прединдустриалните нива.
Все още по-дългосрочните тенденции на затопляне са почти в съответствие с очакванията и повечето изследователи не вярват, че климатът е навлязъл в нова фаза. Но учените се борят да обяснят точно защо краят на 2023 г. е бил толкова топъл.
Мартенският рекорд беше очакван. Климатичният феномен Ел Ниньо, който започна миналия юни и достигна своя връх през декември, добавя топлина към вече съществуващата, внесена в атмосферата от изгарянето на изкопаеми горива. Именно те са основният двигател на високите температури.
Но градусите започнаха да чупят рекорди с особено голяма разлика около миналия септември, а тогава Ел Ниньо все още се развиваше, така че не може да е
обяснение за цялата допълнителна топлина.
Д-р Шмид е загрижен какво означава това за бъдещите прогнози.
“Нашите прогнози се провалиха доста
драматично за спецификата на 2023 г. и ако предишните статистики не работят, тогава става много потрудно да се каже какво ще се случи в бъдеще”, предупреждава ученият.
“Все още се опитваме да разберем защо ситуацията се промени толкова драстично в средата
на миналата година и колко дълго ще продължи тя, дали е фазово изместване, или е пробив в
дългосрочните климатични тенденции”, заяви д-р Саманта Бърджис от “Коперник”.
Даяна Урге-Ворсац, заместник-председател на Междуправителствения панел на ООН по изменение на климата, отбеляза, че планетата се затопля с
температури от 0,3 градуса на десетилетие
през последните 15 години, почти двойно повече, отколкото за периода около 1970 г.
“Това в границите на променливостта на климата ли е, или сигнал за ускорено затопляне?
Притеснението ми е, че може да е твърде късно, ако просто изчакаме да видим”, допълни
Даяна Урге-Ворсац.