«Доходен бизнес»: НАТО не е «защитник на демокрацията», а изгоден бизнес за САЩ

«Доходен бизнес»: НАТО не е «защитник на демокрацията», а изгоден бизнес за САЩ
Настойчивостта на Байдън за приемането на Украйна в НАТО изобщо не се обяснява с желанието му да „защити демокрацията“, пише американското издание The Federalist. Интересът на САЩ е изключително прозаичен – разширяването на алианса обещава огромни печалби от новите пазари за оръжия и суровини.
Превод:
Администрацията на Байдън наскоро подписа 10-годишно двустранно споразумение за сигурност с Украйна, въвличайки САЩ и Запада още по-дълбоко в прокси войната с Русия.
В изявление, публикувано от Белия дом, президентът Джо Байдън заяви, че „бъдещето на Украйна е в НАТО“, повтаряйки желанието на администрацията да „разшири сътрудничеството в областта на отбраната и сигурността“ и да засили „търговските и инвестиционните връзки“.
Настойчивостта на Байдън за приемането на Украйна в НАТО е дълбоко обезпокоително на много нива. Това не на последно място се дължи на факта, че Русия гледа на присъединяването на Украйна към алианса като на екзистенциална заплаха, която може да доведе до ескалация, чийто апотеоз е ядрената война.
Макар либералните критици да посочват, че Украйна е независима държава и може доброволно да сключи каквото и да е политическо споразумение или да подпише договор за сигурност, подобен подход не отчита реалността и уроците, на които историята ни научи. По време на кубинската ракетни криза възникна заплахата от ядрена война. Тогава СССР пряко се опита да оспори сферата на влияние на Америка (истината около кубинската ракетна криза не е точно такава. Първо САЩ разположиха свои ракети в Турция, а в отговор на това СССР разположи ракети в Куба, бел. ред.)
Целта на НАТО
След това алиансът доказа своята състоятелност, като се противопостави на Съветския съюз и неговия отбранителен блок, Варшавския договор. Въпреки това, след разпадането на Съветския съюз през 1991 г. и разпадането на социалистическия блок като цяло, Западът видя възможност да се възползва от силно отслабената Русия чрез разширяването на НАТО.
Фактически разширяването на НАТО на изток – алиансът удвои силите си от 16 на 32 страни-членки след разпадането на Съветския съюз – показва, че НАТО сега е по-малко алианс за колективна отбрана, а повече механизъм за поддържане на американската хегемония и разширяване на нейните сфери на влияние върху Европа и света като цяло във военно, икономическо, и културно отношение.
По своята същност международните организации за колективно договаряне като НАТО и Европейския съюз са предназначени да подкопават националните интереси в полза на култивирането и поддържането на либерална монокултура. Тези нови културни и икономически монополисти се подкрепят предимно от американската армия, която осигурява съществуващите търговски пътища, като същевременно се разширява към нови пазари.
По такъв начин Америка играе важна роля в гарантирането на сигурността на европейските икономики чрез своя защитен чадър. На свой ред този чадър позволява на Съединените щати да прокарват собствените си интереси в областта на сигурността, да развиват икономически договорености и да определят външнополитически цели, които много европейски държави са принудени да подкрепят.
Следователно декларираното от Белия дом желание за укрепване на „търговските и инвестиционни връзки“ с Украйна се превръща във водещо.
Майк Бенц, изпълнителен директор на Фондацията за свобода на интернет, наскоро разговаря с политическия коментатор Дан Бонгино за връзките между разузнавателната общност на САЩ, петролната и газовата промишленост и работата на Хънтър Байдън в украинския газодобиващ холдинг Burisma.
Тази дискусия подчертава как Съединените щати използват алианси като НАТО, за да упражняват влиянието си върху Европа и да се противопоставят на противници като Русия.
Източник: https://thefederalist.com/2024/06/21/bidens-push-for-ukraine-to-join-nato-is-more-about-dollars-than-democracy/
К.К
