Рябков: Украйна никога няма да стане член на НАТО

Украйна никога няма да стане член на НАТО, надявам се, че г-н Столтенберг разбира това, заяви руският зам.-министър на външните работи Сергей Рябков в интервю за ТАСС. По думите му, проведената миналата седмица в Швейцария конференция за мир в Украйна, е била просто „семейна снимка“. „Важно беше да се наредят на подиума и да се снимат. Но се получи слабо, защото съставът беше много ограничен – половината семейство не присъства, а от по-далечните роднини не дойде почти никой. Нивото на форума в Швейцария не оправда никак очакванията на украинските му организатори и стоящите зад тях американци“, каза Рябков.
Помолен да коментира думите на Столтенберг, че Украйна ще влезе в НАТО веднага щом победи Русия, Рябков бе категоричен: „Значи това никога няма да се случи. Надявам се, че г-н Столтенберг разбира това. Той знае по-добре от мен как беше подготвено прословутото решение от 2008 г., когато лидерите на НАТО от най-високо ниво подписаха документ, че Украйна ще стане член на НАТО. Това беше голямата причина за днешната криза в отношенията ни със Запада, на която сме свидетели днес. Ако членовете на НАТО са готови да продължат да настъпват това гребло и досегашния им злощастен опит не ги учи на нищо, тогава ще получат пореден удар по челото с дръжката на същото това гребло. И всеки път синините им ще стават все по-лоши… с тенденция към комоцио“, заяви руският зам.-външен министър. Значи според вас Украйна никога няма да стане член на НАТО, пита журналистът от ТАСС, на което Рябков отговаря: „Това е напълно изключено“.
По думите му, конференцията за мир в Украйна, проведена миналата седмица в Швейцария, е била „семейна снимка“. „Важно беше да се наредят на подиума и да се снимат. Но се получи слабо, защото съставът беше много ограничен – половината семейство не присъства, а от по-далечните роднини не дойде почти никой. Нивото на форума в Швейцария не оправда никак очакванията на украинските му организатори и стоящите зад тях американци“, коментира Рябков.
„Президентът (Владимир Путин) говорѝ пределно конкретно и ясно за параметрите на уреждането на конфликта, които сме готови да приемем и при които е възможно подновяване на преговорите, прекъснати през 2022 г. Имат го на хартия, могат да се обърнат към тази наша позиция във всеки един момент“, продължи руският зам.-външен министър. „Президентът изреди изчерпателно какво трябва да се направи и как. И пътната карта е на масата, нека прочетат тези предложения и да разберат логиката им и тогава да реагират. Досега това не се е случило. Досега не сме чули нищо друго, освен отричане на тези предложения. Естествено, в условията на този тотален негативизъм и антируска лудост за какво наше участие в някакви следващи събрания а ла Бюргенщок може да става дума?“, попита Рябков.
По повод решението на лидерите на Г-7 да предоставят 50 млрд. долара на Украйна от лихвите на замразените от европейски банки руски активи, дипломатът заяви, че „това е скандално решение, както и да го погледнеш. Най-поразителен е цинизмът, с който тези хора обсъждат очевиден случай на кражба. Това е имущество, което те са откраднали и с което сега вече се разпореждат. Междувременно тези квази-високочели фигури демонстрират пълно нежелание да наричат нещата с истинските им имена. Напротив, опитват се да осигурят някаква правна база за кражбата си. Оруел просто си отдъхва, всъщност не би си и помислил такова нещо. Това е просто показател за морала, който доминира в тяхното общество. Цивилизационното падение на целия т.нар. Запад е най-ярко изразено в тази група. Групата на седемте демонстрира пълно пренебрежение към нормите на съжителство на нашата планета. Тези хора са готови на всичко за да запазят своя квазимонопол върху финансите и банковата система и да продължат да диктуват на тези, които не ги устройват по някаква причина, техните прословути правила, въз основа на които досега поддържаха световен ред, от който се издържаха икономически и финансово. Това обаче не е световен ред, това е хаос“.
„За да реализират своите планове за запазване на хегемонията, те задължително трябва да посегнат на Русия. И в тази сляпа омраза към нашата страна те напълно зачеркнаха всичко, което уж беше абсолютно непоклатима основа в техните западни общества. Частната собственост, чуждата собственост винаги е свещена и неприкосновена. Сега всичко това те го зачеркнаха. Сигурен съм, че световното мнозинство – Глобалният Юг и останалите незападни страни си правят съответните изводи. Ако това продължи, все повече и повече хора просто ще се страхуват да имат каквито и да е отношения с тази група“, подчерта руският зам. външен министър.