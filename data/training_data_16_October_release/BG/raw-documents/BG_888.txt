Най-голямата банка в света JP Morgan напусна коалицията за климата на стойност $68 трилиона

Мегабанката JP Morgan официално напусна коалицията от инвеститори, която е „фокусирана върху натиск върху най-големите източници на парникови газове в света да се декарбонизират“, съобщи Bloomberg.
Стойността на тези инвестиции за подкрепа на зелените политики се оценява на 68 трилиона долара. JP Morgan е най-голямата банка в САЩ и най-голямата банка в света по пазарна капитализация към 2023 г.
Новината предизвика коментари, че „борбата“ за декарбонизация се разпада. JP Morgan заяви, че напуска „Действие за климата100+“, защото е „направила значителни инвестиции в разработването на собствена рамка за ангажиране с климатичния риск“, се казва в съобщението на финансовата корпорация. Банката твърди, че сега има 40 професионалисти, фокусирани върху устойчивото инвестиране.
А щетите за „Действие за климата100+“ след оттеглянето на JP Morgan може би тепърва започват. Ланс Диал, базиран в Бостън партньор в адвокатската кантора K&L Gates LLP, коментира пред Bloomberg: „Не бих се изненадал, ако видим повече дезертьорства, особено като се има предвид, че сега има разходи, като потенциални съдебни спорове, които не са били налице, когато компаниите са се присъединили“.
Групата заяви, че нейните 700+ членове са „ангажирани с управлението на климатичния риск и запазването на стойността за акционерите чрез участието им в инициативата“.
Инициативата, заедно с участниците в нея, е изправена пред нарастваща критика от републиканските кръгове в САЩ, определяйки я като политически мотивирана.
Тази критика накара много инвестиционни посредници да се оттеглят от публичното привеждане в съответствие с ангажиментите за нулеви нетни емисии и да омаловажат участието си във финансови групи, фокусирани върху климата, които сега се считат по-скоро за политическа тежест, отколкото за заслуга.
„Действие за климата100+“ вече навлиза в по-проактивен етап, изисквайки от членовете си да гарантират, че компаниите преминават от планове към осезаеми намаления на емисиите. Tези изсквания създават допълнителни трудности за инвеститорите, които желаят да запазят по-нисък профил в застъпничеството за климата.
