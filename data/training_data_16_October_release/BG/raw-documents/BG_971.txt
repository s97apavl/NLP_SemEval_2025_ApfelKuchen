Новият проект на Бил Гейтс: Заравят дървета върху територия колкото две Българии, за да „спасят“ климата

Бил Гейтс и други инвеститори ще финансират нов проект, свързан с климата. Те вярват, че американската компания „Кодама Системс“ може да намали въглеродния диоксид във въздуха, като заравя дървета. Този проект обхваща 283 279 кв.км. гори, предимно в западната част на САЩ, през следващото десетилетие.
За сравнение България има територия от 111 000 кв.км., т.е. проектът обхваща площи 2,5 пъти по-големи от територията на България. Новият климатичен проект на Бил Гейтс е популяризиран в статия на сп. „Форбс“ под заглавие: „Изсичане на гори, за да се спаси планетата? Може би не толкова налудничаво, колкото звучи.“ Самата компания „Кодама Системс“ също е публикувала статията на „Форбс“ на своя уебсайт.
Каква е схемата
Глобалното затопляне е стратегия, която дава възможност на богатите да станат по-богати и истинската причина за проекта с горите е да се извлекат въглеродни кредити, които след това да бъдат изтъргувани.
Експертите по горите предупреждават, че в САЩ има гъсти, обрасли гори, които значително увеличават риска от големи пожари, когато горските пожари неизбежно възникнат.
Те твърдят, че изчистването на горите намалява тези опасности. Това включва изсичане на дървета или използване на контролирани изгаряния за предотвратяване на пожарите да достигнат до горските корони.
Събраните дървета обикновено се трупат на изсечените места и след това се оставят да изгният или умишлено изгарят. Това позволява на въглерода, съхраняван в тях, просто да се върне в атмосферата, предизвиквайки допълнително затопляне, обясняват авторите на проекта.
„Кодама“ твърди, че разработва автоматизирани начини за „оредяване“ на гъстите гори. Дърветата, които са твърде малки, за да бъдат продадени за дървен материал, ще се натоварят в камиони и ще се транспортират до подготвена яма, където ще бъдат заровени.
Ключът ще бъде да се гарантира, че това, което компанията нарича „дървен трезор“, предпазва от кислород и вода, които иначе биха ускорили разлагането, и предотвратява изтичането на парникови газове.
В полеви усилия с изследователи от Йейл, които се очаква да започнат през третото тримесечие на тази година, компанията възнамерява да създаде гробна могила в пустинята Невада, която е седем ярда висока, три ярда дълбока и 58 ярда дълга и широка.
Заради цялата тази „благородна“ кауза за „спасяване на планетата“ „Кодама Системс“, в която инвестират Бил Гейтс и други милионери, ще получи въглеродни компенсации (кредити), които след това ще продаде и ще спечели милиони.
6,6 милиона долара от климатичния фонд на Бил Гейтс
Kомпанията вече е получила около 6,6 милиона долара от климатичния фонд на Бил Гейтс Breakthrough Energy Ventures, както и Congruent Ventures и други инвеститори, съобщи „Кодама Системс“.
В допълнение, компанията „Страйп“ също обяви, че е предоставила грант от 250 000 долара за изследвания на „Кодама Системс“ и нейния изследователски партньор, Yale Carbon Containment Lab, като част от по-широк проект за премахване на въглерода. Тази безвъзмездна помощ ще подкрепи пилотно усилие за погребване на отпадъчна биомаса, добита от калифорнийските гори в пустинята на Невада, и ще проучи колко добре предотвратява изпускането на парникови газове, които предизвикват изменението на климата, твърдят авторите на проекта.