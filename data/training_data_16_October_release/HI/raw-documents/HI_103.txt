Storm Shadow और ATACAMS के खौफ से करीब आए रूस-चीन! अमेरिका से अब जंग के मैदान में होगा फैसला?

दावा है ये कि इस मिसाइल के सामने बमप्रूफ बंकर भी बेकार हो जाता है. समंदर में तैरता युद्धपोत हो या दुश्मन का कमांड सेंटर. ये एक मिसाइल सारे लक्ष्यों का अकेला जवाब है. जब ये टारगेट की तरफ बढ़ती है तो इसे कंट्रोल रूम की मदद की जरूरत नहीं पड़ती. राडार से बचते हुए ये शिकार ढूंढ लेती है.
यूक्रेन को अमेरिका और यूरोपीय देशों से घातक मिसाइलों का नया गिफ्ट मिल सकता है. इस खबर ने पुतिन की टेंशन बढ़ा दी है. रूस ने सीधे अमेरिका को धमकी दी है. पुतिन ने भी करारा जवाब देने की बात कही है. इस जवाब को लेकर तमाम अटकलें लग रही हैं. दावा किया जा रहा है कि पुतिन का एक्शन अमेरिका (US) को महंगा पड़ सकता है. यूक्रेन को मिल रही अमेरिकी मदद से बौखलाए पुतिन अब कूटनीति के मैदान के बजाए अमेरिका को जंग के मैदान में पटकने को उतावले हैं. ऐसे में रूस ने चीन (Russia China deal) को अपने साथ मिला लिया है.
यूक्रेन बीते कुछ समय से रूस पर भारी पड़ रहा है. अमेरिका हथियारों के दम पर वो भस्मासुर बनके मौत का तांडव कर रहा है. अमेरिका की एक मिसाइल ने पुतिन की नाक में इतना दम कर दिया कि मानो उन्होंने सीधे बाइडेन को ही देख लेने की धमकी दे डाली है. 
रूस जिस घातक मिसाइल से परेशान है उसका नाम अटाकैम्स (ATACAMS) है. जो 300 किलोमीटर दूर तक मार कर सकती है. अभी यूक्रेन के पास इस मिसाइल का शॉर्ट वर्जन है. लेकिन दावा है कि जल्द ही अमेरिका और दूसरे पश्चिमी देश उसे लॉन्ग रेंज वाली मिसाइलें भी दे सकते हैं. लंबी दूरी का सीधा मतलब होगा कि रूस के लिये यूक्रेन के हमलों से बचना मुश्किल हो जाएगा और यूक्रेन की सेना उन इलाकों तक भी हमला कर पाएगी जो अभी उसकी रेंज से दूर हैं.