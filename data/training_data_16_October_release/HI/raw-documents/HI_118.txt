कैसे यूक्रेन का शरणार्थी संकट यूरोपीय देशों को मौलिक रूप से बदल रहा है?

मात्र एक महीने की अवधि में किसी देश की जनसंख्या में लगभग छह प्रतिशत की वृद्धि देखना असामान्य है. साथ ही युद्ध में रूस के हमले से तबाह हुए यूक्रेन के लगभग नौ प्रतिशत लोग - जिनमे मुख्य रूप से महिलाएं और बच्चे हैं, को भी अपने देश की सीमाओं से भागते हुए देखना भी बहुत ही असामान्य है.
यूक्रेन पर रूसी आक्रमण के कारण पिछले सात दशकों में यूरोप में शायद ही कभी ऐसी तबाही हुई हो. युद्ध के एक महीने के अंदर ही यूक्रेन से लगभग 3.8 मिलियन लोगों का पलायन हुआ है. वहां की कुल जनसंख्या 43 मिलियन है.
संयुक्त राष्ट्र के अनुसार, द्वितीय विश्व युद्ध के बाद इस शरणार्थी संकट का पैमाना और गति अब तक का सबसे बड़ी है. यह अभूतपूर्व विस्थापन मानव तबाही में बदल सकता है क्योंकि यूक्रेन की लगभग एक चौथाई आबादी (दस मिलियन से अधिक लोग) रूस के हमले से खुद को बचाने के लिए अपने घरों को छोड़ने के लिए मजबूर हो गए हैं. कुछ देश के भीतर और कई अन्य देशों में जा रहे हैं. यदि आक्रमण जारी रहता है, तो आने वाले दिनों में यह संख्या और बढ़ने की संभावना है.
रूसी सैन्य बलों ने 24 फरवरी, 2022 को अपना आक्रमण शुरू किया, और वे अभी तक यूक्रेन में इमारतों और नागरिकों पर बमबारी और गोला-बारूद जारी रखे हुए है.
ये भी पढ़ें-- Russia-Ukraine War: यूक्रेन पर क्या है पुतिन का 'मिशन कोरिया' प्लान, 33 दिन की जंग का क्या होगा मुकाम?
अधिकांश शरणार्थी पूर्वी यूरोप के पड़ोसी देशों में भाग गए, पोलैंड ने उनमें से अधिकांश को स्थान प्रदान किया, उसके बाद रोमानिया, मोल्दोवा, हंगरी और स्लोवाकिया का स्थान रहा. यूएनएचसीआर के अनुमानों के अनुसार, लगभग 23 लाख लोगों ने पोलैंड में प्रवेश किया, जिसके कारण उसकी जनसंख्या में केवल एक महीने में लगभग छह प्रतिशत की वृद्धि हुई है.
अन्य पडोसी देशों ने भी पिछले महीने लाखों नागरिकों के प्रवेश की अनुमति दी. संयुक्त राष्ट्र की वेबसाइट पर उपलब्ध आंकड़ों के मुताबिक करीब 2.7 लाख लोग रूस भी गए हैं.
आवास और प्राथमिक स्वास्थ्य देखभाल के अलावा, शरणार्थियों को अगले कई वर्षों तक शिक्षा की आवश्यकता भी होगी. इतनी बड़ी संख्या में शरणार्थियों को समायोजित करने से इन पूर्वी यूरोपीय देशों पर काफी बोझ पड़ेगा. वे इस क्षेत्र के कुछ सबसे गरीब राष्ट्र में से हैं. पिछले हफ्ते 23 मार्च को, यूरोपीय आयोग ने युद्धग्रस्त देश से भाग रहे लोगों की जरूरतों को पूरा करने के लिए सदस्य देशों के लिए कदमों की रूपरेखा भी तैयार की.
यूक्रेन का संकट निरपेक्ष संख्या के संदर्भ में, इतनी कम अवधि में प्रवास की विशाल मात्रा अफगानिस्तान और सीरिया में देखी गई स्थिति की तुलना में काफी अधिक है, जो हाल के वर्षों में बड़े पैमाने पर मानव विस्थापन को देखने वाले सबसे अधिक युद्धग्रस्त देशों में से दो हैं.
विभिन्न यूरोपीय देशों में लगभग चार मिलियन यूक्रेनी शरणार्थियों का विस्थापन 2015 में यूरोप में शरण लेने वाले 1.3 मिलियन शरणार्थियों की तुलना में लगभग तीन गुना अधिक है. हालांकि, मार्च की शुरुआत की तुलना में पिछले दो हफ्तों में यूक्रेन से भागने वालों की संख्या कम हो गई, जब लगभग दो लाख लोग लगातार दो दिनों तक युद्धग्रस्त देश से अपनी जान बचाने के लिए भाग निकले.