विदेश::::: जेलेंस्की का रूस पर वैश्विक कार्रवाई का आह्वान - Hindustan

विदेश::::: जेलेंस्की का रूस पर वैश्विक कार्रवाई का आह्वान
- कहा, रूसी राष्ट्रपति अंतरराष्ट्रीय अपराध कर रहे संयुक्त राष्ट्र, एजेंसी। यूक्रेन
- कहा, रूसी राष्ट्रपति अंतरराष्ट्रीय अपराध कर रहे संयुक्त राष्ट्र, एजेंसी।
यूक्रेन के राष्ट्रपति वोलोदिमीर जेलेंस्की ने मंगलवार को मास्को के साथ शांति वार्ता की धारणा को खारिज कर दिया। साथ ही रूस को शांति के लिए मजबूर करने और संयुक्त राष्ट्र चार्टर का पालन करने के लिए वैश्विक कार्रवाई का आह्वान किया।
संयुक्त राष्ट्र चार्टर कहता है कि प्रत्येक देश अन्य सभी देशों की संप्रभुता और क्षेत्रीय अखंडता का सम्मान करे। जेलेंस्की ने संयुक्त राष्ट्र सुरक्षा परिषद में कहा कि रूसी राष्ट्रपति व्लादिमीर पुतिन एक अंतरराष्ट्रीय अपराध कर रहे हैं। उन्होंने इतने सारे अंतरराष्ट्रीय नियम तोड़े हैं कि वह अपने आप नहीं रुकेंगे। जेलेंस्की ने कहा कि यही कारण है कि यह युद्ध आसानी से खत्म नहीं हो सकता। इसको बातचीत से शांत नहीं किया जा सकता। रूस को केवल शांति के लिए मजबूर किया जा सकता है। यूक्रेन में ढाई साल से चल रहे युद्ध पर हुई एक उच्च स्तरीय बैठक में परिषद के 15 सदस्य देशों में से 14 के मंत्रियों ने भाग लिया। बैठक में रूस ने अपने निचले स्तर के संयुक्त राष्ट्र राजदूत को भेजा।
बैठक की शुरुआत में वासिली नेबेंजिया ने विरोध जताया कि जेलेंस्की को फिर से संयुक्त राष्ट्र का ध्यान आकर्षित करने का मौका दिया जा रहा है। उन्होंने यूक्रेन के नेता को घिसी-पिटी बातें दोहराने की अनुमति देने के लिए स्लोवेनिया की भी आलोचना की, जो इस महीने परिषद की अध्यक्षता कर रहा है। वहीं, संयुक्त राष्ट्र महासचिव एंटोनियो गुतारेस ने विश्व निकाय के चार्टर के तहत यूक्रेन की संप्रभुता और क्षेत्रीय अखंडता के लिए संयुक्त राष्ट्र के मजबूत समर्थन को दोहराया।