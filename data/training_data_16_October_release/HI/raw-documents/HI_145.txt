समुद्र में तेजी से डूब रहे हैं ये 5 शहर, 2100 तक पूरी तरह हो सकते हैं गायब

दिन प्रतिदिन बढ़ते समुद्र के स्तर के कारण कुछ शहर डूबने की कगार पर हैं. 'वर्ल्ड इकोनॉमिक फोरम' के मुताबिक ग्लोबल वॉर्मिंग के चलते ये 5 शहर जल्द डूब सकते हैं. 
वैश्विक तापमान और समुद्र का स्तर बढ़ने से निचले तटीय शहर भयंकार बाढ़ का सामना कर रहे हैं. इनमें से कुछ शहर समुद्र के बढ़ते स्तर के कारण डूबने की कगार पर हैं और कुछ ज्यादा भूजल पंपिंग के कारण डूब रहे हैं. भूजल पंपिंग से प्रेशर और वॉल्यूम पर काफी दबाव पड़ता है, जिससे जमीन डूबने लगती हैं.'वर्ल्ड इकोनॉमिक फोरम' के मुताबिक ग्लोबल वॉर्मिंग के चलते ये 5 शहर डूबने की कगार पर हैं. 
जकार्ता, इंडोनेशिया: अत्यधिक भूजल पंपिंग के कारण इंडोनेशिया की राजधानी जकार्ता हर साल 6.7 इंच तक डूब रही है. इस शहर का ज्यादातर हिस्सा साल 2050 तक डूब सकता है. इंडोनेशिया की सरकार अपनी राजधानी को जावा आइलैंड पर अपने वर्तमान जगह से 100 मील दूर स्थानांतरित करने की सोच रही है.   
लागोस, नाइजीरिया: ग्लोबल वॉर्मिंग बढ़ने के कारण समुद्र का जलस्तर बढ़ने से अफ्रीका के सबसे बड़ा शहर लागोस में बाढ़ का खतरा पैदा हो गया है. 'प्लेमाउथ यूनिवर्सिटी' की साल 2012 की एक रिपोर्ट के मुताबिक इस इलाके में समुद्र स्तर में 3-9 फीट की बढ़ोत्तरी होने से मानवीय गतिविधियों पर विनाशकारी प्रभाव पड़ सकता है.    
ह्यूस्टन, टेक्सास: अत्यधिक भूजल निकासी के कारण टेक्सास का यह शहर हर साल 2 इंच की दर से डूब रहा है. ह्यूस्टन के कई हिस्से बुरी तरह से डूब रहे हैं. ये शहर जितना डूबेगा उतना ज्यादा आपदाओं का खतरा बढ़ता रहेगा. इस शहर में हार्वे तूफान के कारण 135,000 घर तबाह हुए थे और 30,000 लोग डिस्प्लेस हुए थे. 
ढाका, बांग्लादेश: 'न्यूयॉर्क टाइम्स' के मुताबिक बांग्लादेश क्लाइमेट चेंज के लिए 0.3 प्रतिशत उत्सर्जन उत्पन्न करता है. रिपोर्ट के मुताबिक यह देश समुद्र के बढ़ते स्तर के सबसे बड़े परिणामों का सामना कर रहा है. साल 2050 तक समुद्रों के कारण बांग्लादेश का 17 प्रतिशत हिस्सा जमीन में समा सकता है. इससे 18 मिलियन आबादी डिस्प्लेस हो सकती है.   
वेनिस, इटली: 'वर्ल्ड इकोनॉमिक फोरम' के मुताबिक वेनिस हर साल 0.08 इंच से डूब रहा है. इटली का यह शहर नहरों के लिए खूब जाना जाता है. इसका ज्यादातर हिस्सा पानी में है. इस शहर के एक समय पर पूरी तरह समुद्र में डूबने की आशंका है. साल 2018 में वेनिस में कई तूफान आए थे, जिससे इस शहर को काफी नुकसान झेलना पड़ा था.    