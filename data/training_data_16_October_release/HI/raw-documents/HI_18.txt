Vadim Krasikov: वादिम क्रासिकोव को भले ही रूस अपना हीरो मानता है लेकिन उसे रूस का कसाई भी कहा जाता है. कैदियों की अदला-बदली में रिहा होने वाले सबसे प्रमुख रूसी कैदी वादिम क्रासिकोव ही हैं.
Trending Photos
Russian Biggest Killer: तो आखिरकार वो हुआ जिसको लेकर पिछले काफी समय से दुनिया की बड़ी महाशक्तियों के बीच रस्सकशी हो रही थी. यह कैदियों की अदलाबदली की प्रकिया थी. तुर्की की मध्यस्थता से हुए कैदी अदला-बदली समझौते में अमेरिका, नॉर्वे, जर्मनी, पोलैंड, रूस, बेलारूस और स्लोवेनिया शामिल रहे. रूसी राष्ट्रपति पुतिन ने गुरुवार रात विदेशों में बंदी रहे रूसी नागरिकों से मुलाकात की. पुतिन ने उन्हें शुभकामनाएं दीं और कहा कि उन्हें सरकारी पुरस्कारों के लिए नामित किया जाएगा. लेकिन इन सबमें जो सबसे बड़ा नाम चर्चा में है. वह है वादिम क्रासिकोव का, जिसे रूस की जनता हीरो के तौर पर देख रही है और अब उसकी वापसी हो रही है.
वादिम क्रासिकोव को भले ही रूस अपना हीरो मानता है लेकिन उसे रूस का कसाई भी कहा जाता है. कैदियों की अदला-बदली में रिहा होने वाले सबसे प्रमुख रूसी कैदी वादिम क्रासिकोव ही थे, जिन्हें 2019 में बर्लिन में पूर्व चेचन अलगाववादी नेता ज़ेलिमखान खांगोशविली की हत्या के लिए जर्मनी में आजीवन कारावास की सजा सुनाई गई थी. जर्मन सरकार उन्हें छोड़ने के लिए तैयार नहीं थी.
असल में वादिम क्रासिकोव रूसी खुफिया एजेंसी एफएसबी से जुड़ा रूसी नागरिक है. एक जर्मन अदालत ने क्रासिकोव को हत्या का दोषी ठहराकर उम्रकैद दी थी. उस समय पुतिन ने इस हत्या में रूस की भागेदारी से इनकार कर दिया था. पुतिन ने एक साक्षात्कार में क्रासिकोव का नाम लिए बिना उसे एक रूसी "देशभक्त" बताया था. एक टॉक शो में पुतिन ने यह भी कहा कि रूस अमेरिकी पत्रकार इवान गर्शकोविच के बदले क्रासिकोव की रिहाई की मांग कर रहा है.
इतना ही नहीं 2013 में मॉस्को में हुई हत्या में भी क्रासिकोव संदिग्ध था. कहा जाता है कि इसके दो साल बाद 2015 में उसके खिलाफ गिरफ्तारी वारंट वापस ले लिया गया था. यह दावा किया गया था कि बर्लिन में हुई हत्या में क्रासिकोव को अपने देश का पूर्ण समर्थन मिला था. जबकि रूस इससे इनकार करता रहा. रूस बार-बार क्रासिकोव पर लगे आरोपों को राजनीति से प्रेरित बताता रहा है. अब फिलहाल उसकी वतन वापसी हो गई है.