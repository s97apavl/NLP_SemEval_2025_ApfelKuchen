रूस-यूक्रेन युद्ध, इजरायल-हमास की जंग और ईरान-इजरायल में बढ़ते टकराव के बीच अमेरिका-रूस और पश्चिमी देशों ने मिलकर गुरुवार को बड़ी पहल की. इन देशों ने एक-दूसरे की जेल में बंद कैदियों की अदला-बदली की. मिडिल ईस्ट देश तुर्किये ने इस डील के लिए मध्यस्थता की थी. डील के ततह कुल 26 कैदी रिहा किए गए. इनमें 10 कैदियों को रूस भेजा गया. 13 कैदियों को जर्मनी और 3 कैदी अमेरिका भेजे गए हैं. रूस से रिहा होने के बाद वॉल स्ट्रीट जर्नल के पत्रकार इवान गेर्शकोविच भी अपने देश लौट चुके हैं.
पिछले 3 सालों में अमेरिका और रूस की बीच कैदियों की अदला-बदली से जुड़ी ये तीसरी डील है. इससे पहले अप्रैल 2022 और दिसंबर 2022 में दोनों देश के बीच कैदियों की अदला-बदली हुई थी.
रूस में पुतिन-पीएम मोदी मुलाकात से हरियाणा के मटौर गांव के लोगों में क्यों जगी उम्मीद? यह है कारण
तुर्की के राष्ट्रपति कार्यालय ने बताया कि शीत युद्ध के दिनों के बाद अमेरिका और रूस के बीच कैदियों की यह सबसे बड़ी अदला-बदली है. तुर्की की MIT खुफिया सेवा द्वारा की गई इस अदला-बदली में संयुक्त राज्य अमेरिका, जर्मनी, पोलैंड, स्लोवेनिया, नॉर्वे, बेलारूस और रूस के कैदी शामिल थे.
अमेरिका लौटे पत्रकार इवान गेर्शकोविच
अमेरिका मीडिया हाउस वॉल स्ट्रीट जर्नल (WSJ) के पत्रकार इवान गेर्शकोविच को रूस ने रिहा कर दिया है. रूस ने पिछले साल मार्च में अमेरिकी खुफिया एजेंसी CIA के लिए जासूसी करने के आरोप में इवान को मॉस्को से 1600 किमी दूर पूर्वी शहर येकातेरिनबर्ग से गिरफ्तार किया गया था. पिछले महीने रूस ने इवान गेर्शकोविच को दोषी करार दिया था. उन्हें 16 साल की सजा सुनाई गई थी.
इवान के अलावा यूएस नेवी में शामिल रहे पॉल व्हेलन और रेडियो जर्नलिस्ट अलसु कुर्माशेवा भी रिहा हुए हैं. पॉल व्हेलन पर भी रूस की जासूसी के आरोप लगे थे. जबकि अलसु पर रूसी आर्मी के बारे में फेक न्यूज फैलाने का आरोप था.
"अगर अमेरिका अपना इरादा...": पुतिन ने शीत युद्ध के दौर की तरह मिसाइल संकट के हालात बनने की चेतावनी दी
व्लादिमीर पुतिन को अपने 'हिटमैन' का इंतजार
कैदियों की अदला-बदली में 10 रूसी कैदियों को रिहा किया गया है. इनमें सबसे प्रमुख नाम वादिम क्रासिकोव का है. ये रूसी राष्ट्रपति व्लादिमीर पुतिन के हिटमैन कहे जाते हैं. वादिम ने 2019 में बर्लिन में रूस के एक दुश्मन को शूट कर दिया था. तब से वो अमेरिका की जेल में बंद थे. BBC की रिपोर्ट के मुताबिक, क्रासिकोव को जर्मनी की राजधानी बर्लिन के रास्ते से तुर्किए की राजधानी अंकारा लाया गया है. इसके अलावा कैदी विन्निक, मैक्सिम मार्चेंको, और व्लादिस्लाव क्लुशिन को भी रिहा किया गया है. बताए गए हैं. हालांकि, इनके बारे में और कोई जानकारी नहीं दी गई है.
रूस से रिश्तों को लेकर चिंताओं के बावजूद रणनीतिक साझेदार बना रहेगा भारत : अमेरिका
NDTV.in पर ताज़ातरीन ख़बरों को ट्रैक करें, व देश के कोने-कोने से और दुनियाभर से न्यूज़ अपडेट पाएं