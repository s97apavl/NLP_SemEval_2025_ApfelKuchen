रूस से जंग में उलझे यूक्रेन पर नया संकट, खूबसूरत महिलाओं को क्यों थामनी ...

रूस से जंग में उलझे यूक्रेन पर नया संकट, खूबसूरत महिलाओं को क्यों थामनी पड़ रही ट्रकों की स्टीयरिंग
पुरुषों की कमी के कारण यूक्रेन में नया संकट गहरा रहा है। हालत ये हो गई है कि खूबसूरत महिलाओं को ट्रक ड्राइवर, फैक्ट्री मैनेजर और सिक्योरिटी गार्ड जैसी नौकरियां करनी पड़ रही है।
रूस के खिलाफ जंग में उलझे यूक्रेन पर नया संकट खड़ा हो गया है। हजारों की संख्या में यूक्रेनियों के मारे जाने के बाद जेलेंस्की सरकार ने पुरुषों को बड़ी संख्या में भर्ती होने का आह्वान दिया है। इससे यूक्रेन के अंदर नौकरियों पर असर पड़ने लगा है। हालत ये हो गई है कि पुरुषों की कमी के कारण यूक्रेन में खूबसूरत महिलाओं को ट्रक ड्राइवर, फैक्ट्री मैनेजर और सिक्योरिटी गार्ड जैसी नौकरियां करनी पड़ रही है।
रूस और यूक्रेन के बीच युद्ध को दो साल से अधिक का वक्त हो गया है और इस जंग में लाखों की संख्या में सैनिक और मासूम लोग मारे जा चुके हैं। छोटे से देश यू्क्रेन को हथियाने में लगा रूस अभी तक नाकाम रहा है। अमेरिका और पश्चिम देश लगातार यूक्रेन की मदद कर रहे हैं। हालांकि रूस ने अभी तक अपना इरादा नहीं छोड़ा है। बड़ी संख्या में मारे जा रहे सैनिकों के कारण यूक्रेन में पुरुषों का संकट खड़ा हो गया है। युद्ध यूक्रेन में युद्ध के कारण महिलाओं को पारंपरिक रूप से 'पुरुषों के लिए' माने जाने वाले व्यवसायों में काम करना पड़ा।
यूक्रेनी सेना में लोगों की भर्ती जारी है। ऐसे में महिलाएं ट्रक ड्राइवर, फैक्ट्री मैनेजर और सिक्योरिटी गार्ड जैसी नौकरियां कर रही हैं। बीबीसी उर्दू की रिपोर्ट के अनुसार, लिलिया शुल्हा सिल्पो नामक यूक्रेनी महिला सुपरमार्केट स्टोर के लिए ट्रक चलाती है। हालांकि वो कहती हैं कि यह उनका वर्षों से सपना था लेकिन उस समय उनके बच्चे बहुत छोटे थे और उनके पति भी ऐसी नौकरी के खिलाफ थे। अब उनका तलाक हो चुका है और उनकी मां बच्चों की देखभाल में उनकी मदद करती हैं।
यूक्रेन में महिलाएं चला रहीं ट्रक
यूक्रेन पर रूस के बड़े पैमाने पर आक्रमण से पहले, लेलिया एक गोदाम में क्लर्क के रूप में काम करती थी और सीरिया में टैक्सी चलाती थी। वह कहती हैं कि उन्हें हमेशा से बड़ी गाड़ियां चलाने का शौक था, इसलिए जब उन्हें ट्रक चलाने का मौका मिला, तो उन्होंने मौका नहीं छोड़ा। वो बताती हैं कि पिछले साल जब उन्होंने ट्रक ड्राइवर का टेस्ट पास किया तो उन्हें पता चला कि उनकी दादी का भी यही सपना था।
लेलिया का कहना है,'मेरी मां ने मुझसे कहा कि तुम भी अपनी दादी का सपना पूरा कर रहे हो।' लेलिया का कहना है कि उनकी नौकरी का सबसे अच्छा हिस्सा यह है कि उन्हें बहुत यात्रा करने का मौका मिलता है, जहां वह प्रकृति के नज़ारे देखकर काफी खुश होती हैं। लेलिया आगे कहती हैं, 'लोग अक्सर मुझे ट्रक से उतरते देखकर हैरान हो जाते हैं। लोग अक्सर सड़क पर मेरी तस्वीरें भी लेते हैं। लेकिन मुझे फर्क नहीं पड़ता।'
यूक्रेन में क्यों गहराया पुरुषों का संक्ट
यूक्रेन पर रूसी आक्रमण को ढाई साल हो गए हैं और पुरुष-प्रधान उद्योगों में कर्मचारियों की कमी होने लगी है। युद्ध की शुरुआत में हजारों लोग स्वेच्छा से सेना में शामिल हुए। अब यूक्रेनी सरकार ने सैनिकों की भर्ती के लिए युवाओं की अनिवार्यता का ऐलान कर दिया है। इसी साल मई में, यूक्रेन ने नई भर्तियों को बढ़ाने और रूस के खिलाफ युद्ध के लिए युवाओं को फिर से तैनात करने के लिए एक नया सैन्य भर्ती कानून लागू किया। कानून में बदलाव से पहले भी पुरुषों को सड़कों पर चलते समय सैन्य भर्ती पत्र दिया जाना या चौकियों पर नियमित रूप से ऐसे पत्र दिए जाना आम बात थी।